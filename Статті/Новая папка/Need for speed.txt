Need for Speed ​​(NFS) (укр. Жага швидкості) — серія гоночних комп'ютерних ігор, випущена компанією EA і розроблена в декількох студіях, включаючи канадське відділення EA Black Box, британську компанію Criterion Games і шведську Ghost Games. В даний час розробляється під брендом EA Sports.

Перша гра The Need for Speed​​ була випущена в 1994 році. Ігри серії представлені на чотирьох поколіннях ігрових систем, починаючи з п'ятого по восьме включно. Головною складовою ігор серії Need for Speed ​​є гонки на різних автомобілях по різноманітних трасах і, іноді, поліцейські переслідування. Починаючи з Need for Speed: Porsche Unleashed, серія має інтегрований в ігровий процес тюнінг автомобілів.

Need for Speed​ — найуспішніша гоночна серія комп'ютерних ігор у світі, і одна з найуспішніших ігрових медіафраншиз за всю історію. Станом на жовтень 2009 року було продано більше 140 мільйонів копій ігор серії[1].

У червні 2012 року було оголошено, що Criterion Games повністю контролює медіафраншизу Need for Speed​​[2], після реструктуризації EA Black Box. У серпні 2013 розробники Ghost Games і Ghost Games UK, а також Criterion Games об'єднали свої сили на доступну для огляду перспективу[3][4]. Однак, у листопаді цього ж року стало відомо, що Need for Speed ​​переходить під контроль EA Sports[5]. Також стало відомо, що Electronic Arts уклала багаторічну партнерську угоду з гонщиком Кеном Блоком, який буде консультантом гонок медіафраншизи[6].